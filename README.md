# C# Eğitim Kampı: Temelden Orta Seviye Programlamaya Adım 🖥️

Bu proje, [Murat Yücedağ](https://github.com/MuratYucedag) tarafından ***Youtube*** platformunda sunulan ***C# Eğitim Kampı*** kapsamında geliştirilmiştir. 

### C# Eğitim Kampı'nda Neler Öğrendik? 🔎
<p> Eğitim kampı, C# programlama dilinin temellerinden başlayarak, katılımcıları orta seviyeye kadar taşıyacak şekilde yapılandırılmıştır. Her canlı yayında, C# diline dair temel konular detaylı bir şekilde ele alınmaktadır. Canlı yayınlar sırasında, teorik bilgileri pekiştirmek için çeşitli uygulamalı örnekler ve mini projeler geliştirilmektedir. Bu projeler, hem başlangıç seviyesindeki programcılar için temel kodlama pratiklerini öğrenme fırsatı sunmakta hem de daha ileri seviye kullanıcıların C# diline dair becerilerini geliştirmelerine olanak tanımaktadır.</p>

## 🌕 PROJE 1 - MERHABA DÜNYA!
Proje, konsol ekranında yazdırma işlemlerinin yapılmasını amaçlamaktadır. Kullanıcıların sipariş verdiği ürünlerin adetlerine göre toplam tutar hesaplanmakta ve ekranda gösterilmektedir.

### 🔧 Uygulanan C# Konuları

- **Değişken Tanımlamaları**: `int`, `string` gibi temel değişken türleri kullanılmıştır.
- **Console Komutları**: `Console.WriteLine` ve Console.ReadLine` komutları ile veriler ekrana yazdırılmıştır.
-----------------------------------------------------------------------

## 🌕 PROJE 2 - DEĞİŞKENLER
Proje, kullanıcının çeşitli veri tipleriyle işlem yapmasını sağlamak amacıyla değişken tanımlamaları, kullanıcıdan veri alma ve çeşitli hesaplamalar yapma üzerine odaklanmaktadır. Uygulama içerisinde, market alışverişi, sınav notu hesaplama ve kullanıcı bilgisi girişi gibi çeşitli senaryolar işlenmiştir.

### 🔧 Uygulanan C# Konuları
- **Değişken Tanımlamaları**: `int`, `double`, `char`, `string` gibi farklı veri tipleri kullanılmıştır.
- **Veri Tipi Dönüşümleri**: `int.Parse`, `double.Parse` ve `char.Parse` metodları ile string veri tipinden ilgili veri tipine dönüşüm sağlanmıştır.
-----------------------------------------------------------------------

## 🌕 PROJE 3 - KARAR YAPILARI
Proje, kullanıcıdan alınan verilere göre farklı karar yapılarının uygulandığı bir yapı sunmaktadır. ***If-Else***, ***Switch-Case*** ve ***Mod operatörü*** gibi karar yapıları kullanılarak çeşitli hesaplamalar ve koşul değerlendirmeleri yapılmıştır. Uygulamada hesap makinesi, şehir kontrolü, sınav notu değerlendirme gibi örnekler üzerinden işlemler gerçekleştirilmiştir.

### 🔧 Uygulanan C# Konuları
- **If-Else Yapıları**: Kullanıcının girdiği verilere bağlı olarak çeşitli koşullar kontrol edilerek uygun sonuçlar üretilmiştir.
- **Switch-Case Yapısı**: Kullanıcının belirli bir seçim yapması durumunda uygun işlemin gerçekleştirilmesi sağlanmıştır.
- **Mod Operatörü**: Sayının çift veya tek olma durumu gibi kalan işlemleri ile kontrol yapılmıştır.
-----------------------------------------------------------------------

## 🌕 PROJE 4 - DÖNGÜLER
Proje, döngüler (for ve while) kullanarak çeşitli işlemler gerçekleştirmeyi ve kullanıcıdan alınan verilere göre belirli hesaplamalar yapmayı amaçlamaktadır. Uygulamada, belirli aralıklarla sayıların yazdırılması, toplam hesaplama ve basamaklar toplamını bulma gibi örnekler yer almaktadır.

### 🔧 Uygulanan C# Konuları
- **For Döngüsü**: Belirli bir başlangıç, bitiş ve artış/azalış değeri ile döngüler oluşturulmuştur. 
- **While Döngüsü**: Belirli bir şart sağlandığı sürece işlemlerin tekrarlanması sağlanmıştır.
-----------------------------------------------------------------------

## 🌕 PROJE 5 - YILDIZ DÖNGÜLERİ
Bu proje, C# dilinde döngüler kullanarak farklı şekillerde yıldızlar oluşturmayı amaçlamaktadır. Kullanıcıya farklı şekillerde yıldızlar göstererek döngülerin uygulamasını pekiştirmeyi hedeflemektedir.

### 🔧 Uygulanan C# Konuları
- **For Döngüsü**: Belirli bir başlangıç, bitiş ve artış/azalış değeri ile döngüler oluşturma. Bu projede ***Alt alta yıldız oluşturma***, ***piramit***, ***dik üçgen***, ***ters dik üçgen*** gibi yıldız döngüleri oluşturulmuştur.
-----------------------------------------------------------------------

## 🌕 PROJE 6 - DİZİLER
Proje, C# programlama dilinde dizilerin temel kullanımını ve çeşitli yöntemlerini göstermektedir. Kullanıcıdan alınan verilerle dizi oluşturma, dizideki elemanları listeleme, sıralama, ters çevirme gibi işlemler gerçekleştirilmiştir. Ayrıca, diziler üzerinde temel hesaplamalar ve kullanıcı etkileşimi örnekleri ile uygulamanın pratikte nasıl çalıştığı gösterilmiştir.

### 🔧 Uygulanan C# Konuları
- **Dizi Tanımlama ve Başlatma**: Dizilerin nasıl tanımlanıp başlatılacağı, farklı veri tiplerinde dizi örnekleri ile gösterilmiştir.
- **Dizideki Elemanları Listeleme**: For döngüsü kullanılarak dizideki tüm elemanlar sıralı bir şekilde ekrana yazdırılmıştır.
- **Dizi Metotları**: Dizinin eleman sayısını öğrenme, diziyi sıralama (`Array.Sort`), diziyi ters çevirme (`Array.Reverse`) ve dizideki elemanların maksimum ve minimum değerlerini bulma gibi temel dizi metotları kullanılmıştır.
-----------------------------------------------------------------------

## 🌕 PROJE 7 - FOREACH DÖNGÜSÜ
Proje, C# programlama dilinde foreach döngüsünün kullanımını ve uygulama alanlarını göstermektedir. Kullanıcıdan alınan öğrenci sayısı ile birlikte, her öğrencinin isimleri ve not ortalamaları saklanarak, foreach döngüsü ile bu verilerin işlenmesi sağlanmıştır. Proje, öğrencilerin notlarının girilmesi, ortalama hesaplanması ve geçip kalma durumlarının değerlendirilmesi gibi işlemleri içermektedir.

### 🔧 Uygulanan C# Konuları
- **Foreach Döngüsü**: Dizi ve koleksiyon elemanları üzerinde döngü kurarak, her bir eleman için belirli işlemler gerçekleştirilmiştir.
-----------------------------------------------------------------------
## 🌕 PROJE 8 - FONKSİYONLAR / METOTLAR
Proje, C# programlama dilinde metotların kullanımını göstermektedir. Geriye değer döndüren ve döndürmeyen metotlar ile farklı parametre türleri kullanılarak çeşitli işlemler gerçekleştirilmiştir. Projede, müşteri bilgileri, ülkeler hakkında bilgiler ve öğrencilerin sınav sonuçları gibi senaryolar üzerinde metotların pratik kullanımları sergilenmiştir.

### 🔧 Uygulanan C# Konuları
- **Void Metotlar**: Geriye değer döndürmeyen ve belirli işlemleri gerçekleştiren metotlar tanımlanmıştır.
- **Parametreli Metotlar**: Farklı parametre türleri (string ve int) ile çalışan metotlar oluşturulmuştur.  
- **Geriye Değer Döndüren Metotlar**: Metotlar, işlevlerini tamamladıktan sonra geriye değer döndürmektedir.
-----------------------------------------------------------------------

## 🌕 PROJE 9 - VERİ TABANI İŞLEMLERİ
Bu proje, C# programlama dilinde ***ADO.NET*** kullanarak veri tabanı işlemlerinin nasıl gerçekleştirileceğini gösteren bir uygulamadır. Kullanıcıların ürün, kategori ve sipariş bilgilerini görüntülemelerine olanak tanıyan basit bir arayüze sahiptir.

### 🔧 Uygulanan C# Konuları
- **ADO.NET Kullanımı**: Veri tabanı bağlantısı, sorgu yürütme ve sonuçların işlenmesi için ADO.NET kütüphanesi kullanılmıştır.  
- **Veritabanı Bağlantısı**: SQL Server veritabanına bağlantı sağlanarak, belirli bir tabloya sorgu gönderilmiştir. 
-----------------------------------------------------------------------

## 🌕 PROJE 10 - VERİ TABANI CRUD İŞLEMLERİ

Bu proje, C# programlama dilinde ***ADO.NET*** kullanarak temel veri tabanı işlemlerinin nasıl gerçekleştirileceğini gösteren bir uygulamadır. Kullanıcıların kategori ve ürün ekleme, listeleme, silme ve güncelleme işlemlerini yapmalarına olanak tanıyan bir arayüze sahiptir.

### 🔧 Uygulanan C# Konuları
- **ADO.NET Kullanımı**: Veri tabanı bağlantısı, sorgu yürütme ve sonuçların işlenmesi için ADO.NET kütüphanesi kullanılmıştır.
- **CRUD İşlemleri**: SQL Server veri tabanında tabloya veri ekleme (Create), listeleme (Read), güncelleme (Update) ve silme (Delete) işlemleri yapılmıştır.
-----------------------------------------------------------------------

Bu projeler, katılımcıların C# dilindeki becerilerini geliştirmelerine yardımcı olmakta ve gerçek dünya uygulamalarında kullanılabilecek pratik bilgiler sunmaktadır. Her hafta yeni projeler eklenerek öğrenim süreci desteklenecektir, bu yüzden repository'i takip etmeyi unutmayın! 🎉
